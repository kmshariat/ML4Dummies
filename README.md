# Introduction to Supervised Machine Learning

এই নোটবুকগুলো তৈরি করা হয়েছে মূলত তাদের জন্য যারা বাংলা ভাষায় মেশিন লার্নিং এর প্রাথমিক ধারণা হাতে-কলমে পেতে চায়। খেয়াল রাখতে হবে এখানে কেবলমাত্র প্রাথমিক ধারণাগুলো দেওয়া হয়েছে। খুব ডিপ লেভেলের টপিকগুলো এখানে স্কিপ করা হয়েছে। এখানে যেসব টপিক দেখানো হয়েছে সেগুলো প্র্যাকটিস করলে কাজ চালিয়ে যাওয়ার মতো মেশিন লার্নিং শেখা হয়ে যাবে। 

এখানে মেশিন লার্নিং-এর গাণিতিক ভিত্তিগুলো নিয়ে কথা বলার চেষ্টা করা হয়েছে। বেসিক পাইথন প্যাকেজগুলোকেই ব্যবহার করা হয়েছে কাজ করার ক্ষেত্রে। মেশিন লার্নিং এর জন্য ডেডিকেটেড যে প্যাকেজ (`Keras`, `Tensorflow`) সেগুলো ব্যবহার করা হয়নি যাতে আগ্রহীরা স্ক্র্যাচ থেকে মডেলগুলো তৈরি করা শিখতে পারে। 

### Ownership

এই নোটবুকগুলো আমি (কে. এম. শরীয়াত উল্লাহ) তৈরি করলেও এগুলো তৈরি করতে বিভিন্ন জায়গা থেকে নানা রিসোর্স ব্যবহার করা হয়েছে। বিশেষ করে `Andrew Ng` এর কোর্সেরার কোর্সটি নোটবুকগুলোকে সাজাতে বিশেষভাবে সাহায্য করেছে। 
